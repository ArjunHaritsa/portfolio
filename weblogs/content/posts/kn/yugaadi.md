+++
title = "ಚೈತ್ರ"
date = 2026-01-08
tags = ["ಯುಗಾದಿ"]
categories = ["ಕವನ"]
language = "kn"
+++

---

ಹಳೆಗನಸು, ಹಳೆಸಮರ, ಅಚಲ ಛಲಕ್ಕೆಲ್ಲಿದೆ ಹೊಸ ಚಿಗುರುಗಳ ಪರಿಚಯ?  
ಬೇರುಗಳು ನುರಿತಿಹುವು ಹಲವು ಚೈತ್ರಗಳ ಉತ್ಸಾಹವನರಿತು,  
ಹಳೆಯ ತೊಡುಗೆಯ ಕಳಚಿ ಕಾದಿಹವು ಹೊಸಯತ್ನಕೆ!  

---

ಹೊಸತನಕೆ ಹೆಸರಿಟ್ಟವರನು ಮರೆತು, ಹೊಸತನವ ವರ್ಗಾಯಿಸಿ,  
ಹಸಿರು-ಹೊಂಬಾಳೆ ತಂದಿಹುದು ಹೊಸ ವರುಷ!  
ಇರಲಿ ಸಾಧನೆಗಿಷ್ಟು ಕಹಿ ಬೇವು, ಮರಳಿ ನಗಲೊಂದಿಷ್ಟು ಬೆಲ್ಲ,  
ಅಳತೆ ಸಮವಿರಲಿ ಅನನ್ಯ ವೈಖರಿಗಳಿಗಾಗಿ.  
ಎಣೆಬಿಡದೆ ಸರಿಸಾಗಲಿ ಸಮರ ಹೊಸ ವರುಷಗಳಿಗಾಗಿ.  